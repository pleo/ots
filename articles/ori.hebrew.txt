פסילת עבודת המאסטר של כ"ץ. מעט מדי ומאוחר מדי.
 
	עבודת המאסטר השקרית של תדי כ"ץ, בה הואשמו לוחמי אלכסנדרוני בביצוע
טבח בכפר טנטורה בעת ההשתלטות עליו במלחמת העצמאות, נפסלה ע"י וועדת
אד-הוק שכללה חמישה פרופסורים ששמם לא פורסם. שני פרופסורים פסלו את
העבודה פסילה מלאה, ושלושה ביקרו אותה קשות.
לכאורה ניתן להתרשם שנעשה כאן צעד ראוי ונכון של חיפה, אך למעשה יש כאן
נסיון טיוח בולט שלא עונה על השאלה: איך לעזאזל קיבל אוסף ההשמצות הזה
ציון 97 בפעם הראשונה. לולא התרגש כתב סופ"ש של מעריב דאז, רונאל
פישר מהסיפור הזה ופרסם אותו ככתבה עובדתית על "טבח טנטורה". לא היו
אנשי אלכסנדרוני הולכים למשפט, ואנחנו היינו זוכים להכרה אקדמית בשקר
גס.
אפשר גם לומר בציניות שלו חיכה כ"ץ עוד שנים מעטות בטרם הגיש עבודתו,
היה הטבע עושה את שלו, ולא היו נותרים עדים יהודיים בחיים כדי להזים את
דברי הבלע שפרסם עליהם. הפקולטה למדעי הרוח קיבלה את עבודתו הראשונה
בצורה גורפת ובלי ערעור, והמנחה שלו העניק לו את הציון 97, שמרשים מאוד
בהתחשב בכך שהממצא ההיסטורי המרכזי של העבודה, הוא בדייה מוחלטת.

פסילת עבודתו של כ"ץ למעשה נכפתה על האוניברסיטה אחרי שכ"ץ חזר בו
ממסקנתו המקורית שהיה טבח, ואז חזר בו מהחזרה בו.

הבעייה עם הפסילה הזו היא שהיא כ"כ זועקת טיוח.
למה אין מסקנות נגד בודקי העבודה הראשונה.
למה לא מפרסמים את שמות חמשת הפרופסורים, כדי שנדע מיהם השלושה שהיו
מוכנים גם עתה לקבל בתנאים מסויימים את הנובלה הבדיונית של
כ"ץ.
למה אוניברסיטת חיפה לא מתנצלת בפני ותיקי אלכסנדרוני על שספריית
השמורים באוניברסיטה אירחה במשך קרוב לשלוש שנים את היצירה הזו, גם אחרי
שיוצרה חזר בו ממנה לשלב מסויים.

בקיצור, כ"ץ אמנם יישאר בלי תואר שני במזה"ת, שלא הגיע לו, אבל מה לגבי
המרצים הבכירים ממנו שהרבה שכנראה חסרים כישורי מחקר בסיסיים לבדוק
את אמינות המקורות שמביא מגיש התיזה (היה שם קטע של ראיון מוקלט בו הפך
כ"ץ משמעות משפט פשוט ע"י הוצאת המילה "לא" מתוך הקלטת). כל זמן
שאוניברסיטת חיפה לא תטפל בהם, יישאר הרושם שהאונ' פוחדת להתמודד עם
האמת.
